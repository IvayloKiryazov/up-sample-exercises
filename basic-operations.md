# Variables, basic input/output, arithmetic, bitwise, logical and condition operators

1. Напишете програма, която въвежда двуцифрено число от клавиатурата и пресмята и отпечатва произведението на десетиците и на единиците му. 

2. Напишете програма, която въвежда четирицифрено число от клавиатурата и извежда на екрана сумата от цифрите му.

3.  Да се напише програма, която обръща цифрите на въведено трицифрено число.

4. Да се напише програма, която извежда на екрана колко байта заемат в паметта променливите от поне 10 типа в C++.

5. Да се напише програма, която разменя стойностите на две числови променливи със и без използване на помощна променлива.

6. Да се напише програма, която намира броя на цифрите на въведено цяло число:
	
	а) в двоична бройна система
	
	б) в десетична бройна система

7. Да се напише програма, която определя дали реално число принадлежи на интервала [a,b]. 
	
8. Напишете програма, която определя дали дадено число е четно или нечетно (Бонус: Да се направи с побитови операции).

9. Да се напише програма, която намира най-голямото от три въведени числа. 

10. Напишете програма, която по въведени знак за операция (+, -, *, /) и две числа извършва съответното действие.

11. Да се напише програма, която въвежда координатите на точка от равнината и извежда на кой квадрант принадлежи.

12. Напишете програма, която въвежда цяло положително шестцифрено число и определя дали числото e палиндром.

13. Да се напише програма, която въвежда времето в часове и в зависимост от това, по ваша преценка, програмата пожелава “Добро утро”, “Добър ден”, Добър вечер” или “Лека нощ” 

14. Трима приятели искат да си уговорят среща. Всеки определя време, в което е свободен, като посочи начален и краен час. Помогнете им да изберат време за срещата си, ако това е възможно, и изведете надпис “No meeting!”, ако не е. 

15. ! Последователно се въвеждат краен брой числа. Знаем, че измежду въведените числа само едно ще е уникално, а останалите ще се срещат по два пъти. Да се намери уникалното число.

16. Да се напише програма, която по въведени координати на 2 царя на шахматна дъска, с координати от 1 до 8, намира дали царете са един до друг

17. Да се напише програма, която по дадени координати на точка X, Y и страна на квадрат намира дали точката е във фигурата (центърът на квадрата е точка с координати (0, 0)).

18. Да се напише прогама, която извежда надпис "True", когато посоченото условие е истина, и "False", когато е лъжа:  

  а) цялото число p се дели на 4 или на 7

  б) цялото число q се дели на 3, на 5 и е не повече от 100.
  
  в) цифрите на цяло трицифрено число n са различни 
  
  г) символът c е буква от английската азбука
  
  д) символът b e интервал, символ на нов ред или терминираща нула
  
  е) цифрите на цяло трицифрено число n образуват растяща редица 
  
  ж) квадратно уравнение с коефициенти а, b и c няма реални корени 
  
  з) цифрите на цели трицифрени числа n и m са симетрични.
  
